---
title: Konteyner nedir? Konteynerlerin avantajları nelerdir?
---
<h2>Konteyner Nedir?</h2>

Konteynerler; ister masaüstünde ister geleneksel BT'de veya bulutta olsun, uygulama kodunun istenen herhangi bir yerde çalıştırılabilmesi için, kitaplıkları ve bağımlılıkları ile birlikte ortak yöntemlerle paketlendiği, yürütülebilir yazılım birimleridir.

<h2>Konteynerlerin Avantajları Nelerdir?</h2>

Konteynerlerin, özellikle bir sanal makineyle karşılaştırıldığında birincil avantajı, onları hafif ve taşınabilir kılan bir soyutlama düzeyi sağlamasıdır.

**-Hafif:** Konteynerler, makine işletim sistemi çekirdeğini paylaşarak, uygulama başına tam işletim sistemi örneğine eşgörünümüne olan gereksinimi ortadan kaldırır ve konteyner dosyalarının küçük olmasını ve kaynaklara yüklenmemesini sağlar. Özellikle sanal makinelere kıyasla daha küçük boyutları, hızlı bir şekilde oluşturma işlemi gerçekleştirebilecekleri ve yatay olarak ölçeklenen bulut tabanlı uygulamaları daha iyi destekleyebilecekleri anlamına gelir.

**-Taşınabilir ve platformdan bağımsız:** Konteynerler, tüm bağımlılıklarını yanlarında taşır; bu, yazılımın bir kez yazılabileceği ve ardından dizüstü bilgisayarlar, bulut ve şirket içi bilgi işlem ortamlarında yeniden yapılandırılmaya gerek kalmadan çalıştırılabileceği anlamına gelir.

**-Modern geliştirmeyi ve mimariyi destekler:** Platformlar arasında devreye alım taşınabilirliği/tutarlılığı ve küçük boyutlarının bir bileşimi nedeniyle, konteynerler, modern geliştirme ve DevOps, sunucusuz ve mikro hizmetler gibi küçük artışlarla düzenli kod devreye alımlarına dayanan uygulama kalıpları için idealdir.

**-Kullanımı iyileştirir:** Kendilerinden önceki sanal makineler gibi, konteynerler de geliştiricilerin ve operatörlerin, fiziksel makinelerin CPU ve bellek kullanımını iyileştirmelerini sağlar. Konteynerlerin daha da ileri gittiği nokta, mikro hizmet mimarilerini de etkinleştirdikleri için uygulama bileşenlerinin daha alt seviyede ayrıntılandırılarak devreye alınabilmesi ve ölçeklenebilmesidir; bu, tek bir bileşenin yükle mücadele etmesi nedeniyle, monolitik uygulamanın tamamının ölçeğini yükseltme zorunluluğuna cazip bir alternatiftir.


---
[Ana menüye dön](/).
