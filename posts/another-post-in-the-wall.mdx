---
title: Bulut Teknolojisi nedir ve avantajları nelerdir?
---
<h2>Bulut Teknolojisi Nedir?</h2>

Bulut bilişim olarak da anılan bulut teknolojisi (cloud computing); bilgisayar, telefon, tablet ve sunucu gibi tüm cihazlar arasında zaman ve mekân kısıtlaması olmadan veri paylaşımına olanak sağlayan, internet tabanlı bir veri depolama hizmetidir.

<h2>Bulut Teknolojisinin Avantajları Nelerdir?</h2>

Kişilerin hem özel hayatlarında hem de çalışma ortamlarında kullandıkları belge, görsel ve video gibi verilerin büyük boyutlara ulaşması, bilgisayar, telefon ya da tabletlerinde depolamalarını zorlaştırıyor. Her an her yerde verilere ulaşım imkânı sağlayan bulut teknolojisi, bu soruna hızlı ve kolay çözüm sunuyor. Hiçbir kurulum gerektirmeyen bulut bilişim, web tabanlı uygulamalar aracılığıyla online depolama hizmeti veriyor.

**Maliyet tasarrufu**: Bilgi işlem çalışmalarının bulut üzerinden yapılması; veri merkezi kurma, donanım ve yazılım satın alma gibi yatırım giderlerini ve altyapı masraflarını ortadan kaldırarak maliyetleri azaltır.

**Hız**: Bilgi işlem kaynaklarına ulaşım, kurulum ve kullanımın dakikalar içerisinde gerçekleştirilebilmesi, işletmelere kapasite planlama, esneklik ve hız açısından avantaj sağlar.

**Küresel esneklik**: Bilgi işlem gücü, depolama ve bant genişliği gibi BT kaynaklarına coğrafi konum ve zaman farketmeden istenilen anda ulaşılabilmesi, küresel anlamda esnek ölçeklendirme imkânı sunar.

**Verimlilik**: Şirket içi veri merkezi ihtiyacını ortadan kaldıran bulut teknolojisi, çalışanların daha önemli iş hedeflerine yönelebilmesini sağlayarak zaman ve performans açısından verimlilik sağlar.

**Performans**: Bilgi işlem hizmetlerinin dünya çapındaki veri merkezleri ağında çalışması ve donanımların en son sürümde kullanılması sayesinde, düşük ağ gecikmesi ve ekonomik ölçeklendirme gibi hız, verim ve performans açısından avantaj sağlar.

**Güvenilirlik**: Bilgi işlem verilerinin bulut sağlayıcısının ağında birden fazla yedekli hâlde tutulması sayesinde, kritik durumlarda veri kurtarma ve iş sürekliliğini koruma kolaylaşır.

**Güvenlik**: Bulut sağlayıcısının güçlü ilkeleri, kullandığı teknoloji ve denetimler sayesinde verileriniz, uygulamalarınız ve altyapınız olası tehditlere karşı güvence altına alınır.

**Veri kurtarma**: Bilgisayar, telefon ya da tablet gibi cihazlarda meydana gelen arızalar sonucunda veri kaybı yaşanabilirken, bulut bilişim ile veri depolandığında bilgiler kaybolmaz ve yeniden erişim mümkündür.

**Gizlilik**: Bulut platformlarındaki erişim özelliği ile izin vermediğiniz sürece bilgileriniz üçüncü şahıslar tarafından görüntülenemez. Aynı zamanda dosya paylaşımında sadece istediğiniz kişileri seçmeniz de mümkündür.

__Düzenleme__: Bulut sistemlerinde bulunan ön izleme özelliği ile dosyaları indirmeden okuyabilir ve istediğiniz şekilde düzenleyebilirsiniz.

<strong>Erişim</strong>: İnternet bağlantınız olduğu sürece, bulut bilişim hizmeti sunan uygulamadaki verilerinize 7/24 kesintisiz bir şekilde ulaşabilirsiniz.

[Ana menüye dön](/).

